---
tags:
  - teren
created: 2025-05-31
updated: 2025-07-03
publish: true
css-classes: inline-image
---
Dolina Węży, jak ją zwą zarówno kartografowie, jak i szeptem handlarze miksturami, to dziki, nieujarzmiony zakątek południowego wybrzeża [[Złote Kręgi|Złotych Kręgów]], leżący tuż poniżej religijnej enklawy [[9 Dystrykt (Białałaska)|Białałaski]]. Rozciąga się wzdłuż stromych klifów [[Ocean Południowy|Oceanu Południowego]], gdzie z wolna spływa ku brzegom Rzeka Ołowiana – wód pozornie spokojnych, lecz zdradliwych jak ich imię.

|![[dolinawezy.png]] |
|-|
|*Liczne pnącza i liany wyglądają tu niemal jak żywe*|

Nazwa doliny nie jest tylko metaforą – lokalna fauna obfituje w dziesiątki gatunków węży, w tym legendarną **Aspektynę Phariki**, boską formę węża, widzianą ponoć tylko raz na przestrzeni pięciu stuleci. Trucizna jest tu równie naturalna jak deszcz, a ziele uzdrawiające może zabić niewprawną dłoń szybciej niż ostrze.

# **Religia i kult**
W Dolinie [[Bogini Pharika]] czczona jest nie jako łaskawa uzdrowicielka, lecz jako prawdziwa Matka Mutacji – ta, która daje truciznę i zarazem leczy nią ciało. Miejscowi – zwani _Wężownikami_ – żyją w osadach rozrzuconych wśród korzeni olbrzymich, omszałych drzew, wśród woni ziół, zgnilizny i kadzideł.

Ich rytuały łączą samookaleczenia, eksperymenty z alchemią oraz... próby przeobrażania ciała w zgodzie z „czystą naturą”, co często kończy się zniekształceniem – ale nigdy wstydem.
# **Ciekawe Miejsca**
- **[[Świątynia Wiecznego Kręgu|Zatopiona Świątynia Athreosa i Karametry]]** - starożytna budowla częściowo pochłonięta przez Rzekę Ołowianą. Kiedyś miejsce harmonii cyklu życia i śmierci, obecnie pokryta glonami
- **[[Groty Żółtego Mleka]]** – system jaskiń, z których wycieka bioluminescencyjna ciecz o działaniu halucynogennym. Miejsce wizji, inicjacji i... zagubień.
- **[[Ołtarz Dziewięciu Języków]]** – lewitujące kamienie pokryte mową wężów. Tylko ci, którzy przeszli rytuał gorączki Phariki, potrafią je zrozumieć. Mówi się, że każde wypowiedziane tam słowo zmienia jedną komórkę ciała.
# **Mity i ciekawostki**
- **Wąż, który płynie pod ziemią** – Rzeka Ołowiana ma ponoć podziemny odcinek, gdzie ciała zmarłych mutują i wracają jako _Nathalari_ – bezkształtni prorocy, zwiastujący zarazy.
- **Efekt Wilgotnego Wiatru** – prądy znad Oceanu Południowego przynoszą tu ciepło, deszcz i zarodniki tropikalnych form życia niespotykanych nigdzie indziej w Dimei. To przez nie flora doliny jest tak niestabilna.
