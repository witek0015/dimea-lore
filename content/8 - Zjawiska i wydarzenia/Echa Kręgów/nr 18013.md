---
tags: echa done
banner: "[[echa kręgów.png]]"
---
Numer 18013 | Tydzień 01–06 [[Wichrowiec 5063]]
![[80013.png]]
# **Wydarzenia Tygodnia**
## **Krania zbiera się po ataku Gruuli**  
Wciąż trwa wielka akcja porządkowa i odbudowa dzielnic najbardziej dotkniętych niedawną inwazją. Rada Miasta Krania apeluje o dalsze wsparcie dla poszkodowanych, lecz mieszkańcy odczuwają nieufność wobec potencjalnych najeźdźców i patrzą z obawą na ewentualny powrót barbarzyńskich oddziałów.
## **Problemy ze stabilnością magii w Lubrzegu**  
Władze Lubrzegu wydały ostrzeżenie, aby unikać zaawansowanych zaklęć w granicach miasta. Od kilku dni obserwuje się tam niepokojące zaniki i niespodziewane wybuchy mocy, co prowadzi do serii drobnych, lecz uciążliwych incydentów. Gildia Izzet zapowiedziała przyjazd specjalistów w celu zdiagnozowania źródła tych zaburzeń.
## **Zimowe Wrota Otwierają się Dziś!**  
Już w Kuir wieczorem w rezydencji Lady Marcilli Greythorne odbędzie się **Bal Północy** – wydarzenie uznawane za najważniejsze towarzyskie spotkanie sezonu.  
Wśród gości m.in.: delegaci Orzhova, przedstawiciele gildii artystów, znani kolekcjonerzy, a także kupiec **Theron Damaris**, który zaprezentuje fragment swojej najnowszej kolekcji.  
Wejście wyłącznie za zaproszeniem.
# **Spojrzenie na Obchody**
**Procesja Athreosa** (dzień 1 tygodnia)  
Tradycyjna uroczystość ku czci przewodnika dusz przyciągnęła liczne tłumy. Wielu pielgrzymów przybyło z odległych krain, by przejść duchowy szlak i złożyć ofiarę na brzegach rzeki Kyoros. Niezwykłe było szczególnie samoczynne rozbłyśnięcie latarni podczas procesji – jedni przypisują to ingerencji bóstwa, inni zaś spekulują o niekontrolowanym efekcie zaburzonej magii.
W przyszłym tygodniu w Złotych Kręgach nie zaplanowano większych świąt ani wydarzeń.
# **Plotki i Teorie Spiskowe**
- Strażnicy z obrzeży Krainy zgłaszają obserwacje niewyraźnych, mglistych stworzeń, które pojawiają się nocami w towarzystwie dziwnego pomruku. Nie brakuje głosów, że to skutek gwałtownego uaktywnienia się energii żywiołów po ostatnich wojennych zawirowaniach.
- Na salonach coraz częściej mówi się o niewidocznej ręce sprawującej władzę zza kurtyny zamętu magicznego. Niektórzy sugerują, że nie jest to wina żadnych gildii, lecz tajemnicza organizacja, która celowo zakłóca magiczną strukturę miast, by osiągnąć korzyści polityczne.
# **Magia i Nauka**
- Kwatera główna Gildii Azorius przekazała, że jej magowie opracowują innowacyjny sposób kontrolowania niebezpiecznych efektów magicznych. Ma to być kamień runiczny łączący siły uspokajające i rozpraszające. Wstępne badania są obiecujące, ale projekt wciąż owiany jest tajemnicą.
- Zespół alchemików z dalekich Czterechstawów testuje miksturę przyspieszającą wzrost roślin i regenerację zniszczonych struktur. Według wstępnych wyników może ona okazać się niezwykle pomocna w odbudowie Kranii. Pojawiają się jednak głosy, że nieroztropne wykorzystanie takiej mikstury mogłoby doprowadzić do niekontrolowanego rozrostu flory, a nawet zagrażających architekturze pnączy.
# **Felieton** 
**„Grug myśleć o wojnie”**
*Autor: Grug, cywilizowany Gruul (nie do końca, ale próbować)*
 „Grug pisać. Grug walczyć w Krania. Grug przegrywać, bo w mieście dużo wieża, mur i mag, a Gruul ma topór i pomysł prosty: wziąć, co się da. Teraz Grug siedzieć przy ognisko, jeść suszone mięso i myśleć: dobra walka czy nie dobra?
 Widzioł Grug wiele płacz, dzieci chować się, kobiety krzyczeć, mury walić się. Niektóre Gruul śmiać się z tego, ale Grug… Grug ma coś w głowie – to może być rozum? Grug zastanawiać się, czy wojna zawsze być odpowiedź.
Grug słyszeć, że Krania potrzebuje pomoc. Ludzie odbudować dom, leczyć rany. Gruul umie walczyć w las, wytropić zwierz. Mieć siła i upór. Może zamiast bić miasto, Gruul pomóc miasto i żyć przyjaźnie?
Grug nie zna wiele słów, ale czuje coś tu nie gra. Jak my niszczyć, to my potem żałować. My biegać, rabować, ale potem co? Znów jeść tylko korzeń i spać w błoto? Grug – wojownik, tak, ale też istota myśląca. Może czas zmienić Grug ścieżka?
Grug być dumny z siła i dzikość. Ale może być i tak, że siła służyć do ochrony, a nie zniszczenia. Grug nie wie, co dalej. Ale Grug chciał powiedzieć do czytacz: czasem lepiej spoglądać do przód, nie tylko bić.
Ogień pali, woda płynie, a życie ciągle kręcić. Grug kończyć pisać. Myśleć dalej.”
# **Ogłoszenia i zlecenia**
- **Muzyk do występu! (Białałaska)**
Poszukujemy uzdolnionego wykonawcy do kameralnego występu na dzisiejszym wydarzeniu. Preferowane: lutnie, taniec mile widziany. Wynagrodzenie godne talentu.  
Zgłoszenia – Gospoda **Ostatnia Modlitwa**, godz. 16:00.
- **Zaginiony mag (Glonica)**  
Zaginął badacz nekromantycznych artefaktów – ostatnio widziany w archiwach pod Katedrą. Poszukiwany żywy lub spokojny. Każda informacja mile widziana w lokalnym Kręgu Magicznym
Numer sprawy: 314AZ-B.
- **Księgi notarialne do spalenia (Czterystawy)**  
Szukam kogoś, kto potrafi legalnie usunąć nielegalny dług. Kto zrozumie, ten wie.  
Kontakt: czarny kamień na murze południowym, trzy razy stuknąć.
 - **Zlecenie jednorazowe: pomoc techniczna (Białałaska)**  
Poszukiwana osoba do dyskretnego nadzoru nad instalacjami artefaktów oświetleniowych przed prywatnym wydarzeniem.  
Preferowane osoby z doświadczeniem magiczno-technologicznym. Płatne od ręki.  
Zgłoszenia w imieniu Lady Greythorne – magazyn herbaciarni **Srebrny Liść**.