---
tags:
  - postaci
created: 2025-05-31
updated: 2025-07-03
---
>[!quote] „Niektóre rzeczy powinny pozostać pogrzebane. A jeśli słyszysz imię Anabell Montegue w kontekście zbyt pięknych obietnic – uciekaj. Jeśli widzisz kobietę, której spojrzenie zdaje się czytać twoją duszę – błagaj o szybką śmierć. Bo jeśli to Olivia Markov, to znaczy, że jesteś już martwy, tylko jeszcze o tym nie wiesz.”
>_—Pierre Jeoun Tzy, badacz mroczych sekretów, któremu nie pozostała już żadna krew do wyssania._

Olivia Markov jest starożytnym wampirem wywodzącym się jeszcze z Epoki Pionierów. Swego czasu bezlitosna sadystyczna i zwodząca zabójczyni nazywana **„Czarną Orchideą”**. Lojalna wobec swojego Pana Edgara Markova szuka teraz sposobu jak przywrócić go do życia i nie zawaha się przed niczym aby tego dokonać. 
# **Historia**
## **Przed Erą Portalu**
### **Człowieczeństwo i Przemiana**
Olivia Markov była niegdyś człowiekiem, choć jej oryginalne nazwisko dawno zostało zapomniane. Urodziła się w **Epoce Pionierów** jako niewolnica, pełniąca rolę zarówno doradczyni, jak i konkubiny swojego pana. Była matką trójki dzieci i jedynie ich miłość pozwalała jej znosić życie w zniewoleniu. Gdy miała 28 lat, jej wioska padła ofiarą ataku bandytów. Władca został ścięty, a dwoje dzieci Olivii zginęło w pożodze. Pozostała jej jedynie roczna córeczka.

Wkrótce po rzezi do wioski przybył tajemniczy przybysz – **[[Edgar Markov]]**. Zaoferował Olivii moc zdolną pomścić jej rodzinę, ale za cenę wszystkiego, co miała. Przez siedem dni opierała się myśli o poświęceniu swojego ostatniego dziecka. Siódmej nocy złamała się – i gdy życie uleciało z jej córki, Edgar dokonał przemiany. Olivia stała się wampirem. Jej człowieczeństwo umarło, a z nim wszelki ślad po kobiecie, którą kiedyś była.
### **Pierwsze Stulecia Wampiryzmu**
Depresja, apatia, melancholia – tym można określić pierwsze wieki istnienia Olivii jako wampira. Odrzuciła Edgara, nie mogąc znieść swojego nowego istnienia. Przez wieki dryfowała między ludźmi, których losy przemijały niczym liście na wietrze. Światy rodziły się i upadały, a ona wciąż istniała. Z każdą ofiarą, którą zmuszona była pożreć, kolejne wspomnienia jej człowieczeństwa zanikały, pozostawiając jedynie pustkę.
Jednak pewien fakt pozostawał niezmienny – **Edgar Markov zawsze był w jej myślach.** Po stuleciach samotnej egzystencji powróciła do niego. Przyjął ją z otwartymi ramionami, wprowadzając w struktury powstającego **Rodu Markov**. Tam rozpoczęła edukację, poznając sztukę władzy i wojny, a także zyskując niepodważalną pozycję wśród elit wampirów.
## **Era Portalu**
W tym okresie Olivia całkowicie zatraciła swoje dawne życie. Stała się lojalnym narzędziem Edgara, jego najbardziej zaufaną zabójczynią. Zyskała przydomek **„Czarna Orchidea”**, ze względu na swoją subtelność i zdolność do manipulacji, a także brutalność w likwidowaniu przeciwników rodu. Była cieniem Edgara, jego ostrzem i jego kochanką. W pewnym momencie była gotowa zostać jego żoną i na zawsze związać się z jego rządami.
### **Rzeź Wampirzego Rodu**
Podczas oblężenia **Casta Vanita**, Olivia pozostała u boku Edgara do samego końca. Brała udział w walkach, odpierając natarcia łowców wampirów z rodu **Dain**. W kulminacyjnym momencie zdrada nadeszła z najmniej spodziewanego miejsca – **Sorin Markov, syn Edgara**, zdradził własny ród.

To jego ostrze przeszyło Olivię, pozostawiając bliznę od górnej części lewej piersi, przez klatkę piersiową, aż po prawy bok. Widziała na własne oczy, jak Sorin uśmierca Edgara. Gdy łowcy wampirów opuścili ruiny Casta Vanita, Olivia, wycieńczona i pokonana, zebrała prochy swego pana do urny i skryła się w swojej trumnie, zapadając w wielowiekowy sen.
## **Obecnie**
Po 800 latach Olivia została przypadkowo przebudzona przez grupę poszukiwaczy przygód. Ich krew była pierwszym pokarmem, jakiego zaznała od stuleci. Po odzyskaniu sił przeszukała ruiny **Biblioteki Wampirów**, gdzie odnalazła wzmianki o **[[Starożytny Rytuał Erebosa]]**, zdolnych przywrócić zmarłych do życia.
Z tym celem w sercu opuściła wyspę i udała się na kontynent. Przyjęła nową tożsamość – **[[Olivia Markov]]**, rzekomą córkę szlachcica z pomniejszego rodu. Olivia uprowadziła i zamordowała prawdziwą Anabell, przejmując jej miejsce. Teraz, skryta pod tą fałszywą tożsamością, knuje i spiskuje, szukając sposobu na wskrzeszenie Edgara Markova.
# **Wygląd i Zachowanie**
Pod nową tożsamością Olivia wygląda jak prawdziwa arystokratka:
- **Rude, falowane włosy** do ramion,
- **Piwne oczy**, ukrywające niekończącą się manipulację,
- **Szlachetne rysy twarzy** i smukła sylwetka,
- Skromne, lecz **bogato zdobione szaty**, skrywające jej bliznę.
- **[[Pierścień Rodu Markov]]**, przedstawiający **czerwony księżyc zasłaniający biały księżyc**.
- Niechętnie uwodzi ofiary, lecz traktuje to jako konieczność dla przetrwania.
# **Cechy Charakteru**
- **Bezlitosna** – nie cofnie się przed niczym, by osiągnąć swój cel,
- **Sadystyczna** – czerpie przyjemność z cierpienia innych,
- **Zwodnicza** – potrafi manipulować i oszukiwać dla własnych korzyści,
- **Lojalna** – całkowicie oddana Edgarowi Markovowi,
- **Apatyczna** – utraciła ludzkie emocje i moralność,
- **Cierpliwa** – nie liczy czasu, dąży do celu nawet przez tysiąclecia.