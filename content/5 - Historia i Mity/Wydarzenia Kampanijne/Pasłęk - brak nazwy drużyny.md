---
publish: "true"
created: 2025-05-16
updated: 2025-05-16
tags:
  - podsumowanie
---

>[!quote] Niektóre opowieści rodzą się z bohaterskich czynów, inne – z bezdennego kielicha i szczeniackiej niefrasobliwości. Ta zaczęła się od obu naraz.
>— *Pierre Jeoun Tzy*

Wszystko zaczęło się tam, gdzie kończy się zdrowy rozsądek – w karczmie na obrzerzach **[[10 Dystrykt (Krania)]]** o wdzięcznej nazwie **Czarna Dupa**. Szóstka bohaterów – **[[Asterak Segor]]**, **[[Spectra]]**, **[[Jack Black, Nocny Kochanek]]**, **[[Mikele Angelo]]** oraz rodzeństwo Niv-Mizzet: **[[Dr’ache Morionscale Niv-Mizzet]]** i **[[Deshay Kha’liana Niv-Mizzet]]** – ocknęła się po kilku dniach libacji, świętując wzlot **Parhelionu**, latającej fortecy aniołów, symbolu porządku i pychy [[Złote Kręgi]]. Był śmiech, były zakłady, były legendy – lecz rankiem pozostało jedynie pulsujące pytanie: _kim do diabła dla siebie jesteśmy?_

W miarę jak wspomnienia wyłaniały się z alkoholowej mgły, nadeszła wieść niepokojąca: dawny opiekun Deshay, Mikele i Dr’ache’a – **[[Szef]]**, szczurołak o więcej niż szemranej reputacji – zniknął. Pochwycony przez **[[Pthisis]]**, rzucony został w czeluście **[[Jaskinie Potępionych]]** pod Kranią – miejsca, gdzie miasto spycha wszystko, co nie pasuje do jego marmurowej maski.

Nie pytając o pozwolenie, bohaterowie oszukali straż i zeszli w podziemia. Tam, wśród wyklętych i zapomnianych, poznali **[[Gix Arilei]]a**, przywódcę Potępionych, istotę bardziej legendarną niż namacalną. W mrozie i wilgoci choroba postępowała wolniej – choć nadziei nadal brakowało. Szef był tam, żywy, lecz wyniszczony.

Z pomocą Gixa odnaleźli drogę ku powierzchni, wiodącą przez zdradliwe tunele pajęczych potworów. Wędrówka była próbą sił i woli, lecz zakończyła się sukcesem – na granicy wyczerpania wyszli ku światłu, a Gix powrócił w mrok, do swego podziemnego królestwa.

Powrót do Kranii nie przyniósł ukojenia. Miasto stało w ogniu niepokoju: **Potępieni wyszli na ulice**, a **[[Klany Gruulu (Gruul)]]** wedarły się do miasta – nie bez pomocy z wnętrza. Ktoś otworzył im bramy.

Drużyna podzieliła się – część ruszyła szukać Gixa i Szefa, inni – Asterak, Mikele i Jack – pognali bronić sierocińca, który wychował Asteraka. Tam stanęli naprzeciw **[[Cisarzim]]a** – brutalnego oficera, którego pancerz lśnił jak sumienie Kranii, a serce dawno już zardzewiało. W płomieniach sierocińca, pośród dymu i popiołu, zdołali ocalić jedynie **[[Zbroja Starego Minotaura]]**.

Zdruzgotani, dowiedzieli się, że Gix i Szef zostali pojmani i wywiezieni **Parhelionem** do [[1 Dystrykt (Ostronia)]] – miasta portalu, gdzie więzienie i polityka splatają się w duszącym uścisku.

Wtedy pojawił się **[[Deliff Arafis]]** – uzdrowiciel, alchemik, wynalazca. Zaproponował drogę do uleczenia Pthisis, lecz postawił warunki: przytomny chory, [[Manalit]] z Sinogóry oraz rzadkie **[[Mizzium]]**. Manalit obiecał załatwić, resztę złożył w ich ręce.

Asterak, pchany własnym niepokojem, udał się do **[[7 Dystrykt (Darolew)]]**, by odwiedzić brata. Odkrył tam gorzką prawdę – choroba sięgnęła również jego rodziny.

Pozostali, wierni zadaniu, udali się do Ostronii. Tam, między cuchnącymi alejami **Gildii Złodziei** i szemranymi zakamarkami **[[Klub Głębia]]** – przybytku wspomnień Jacka – odnaleźli sojuszników i wydeptali ścieżkę do więzienia. Skrytobójcza akcja zakończyła się sukcesem: Gix i Szef odzyskali wolność.

Ucieczka z Ostronii była błyskawiczna. W kryjówce Deliffa, podsumowali bilans strat i zysków. Pozostał ostatni cel: zdobycie Mizzium.

Zanim jednak wyruszyli na północ, drużyna udała się do **Darolewa**, aby uzupełnić zapasy i zebrać siły przed kolejną wyprawą. To właśnie wtedy los zetknął ich z **[[Pierre Jeoun Tzy]]**, kronikarzem z zacięciem do prawdy ukrytej między wersami, oraz **[[Chatto Ghephetti]]**, pomocnika wielkiego historyka.

Dopiero stamtąd, z pełnymi jukami i nowymi towarzyszami historii, skierowali się ku **[[Czerwone Pustkowia]]**, do wioski smoków – **Teryathe**.

Tam Deshay musiała stawić czoła własnym demonom. Jej rodzice, niegdyś wpływowi, zostali odsunięci z rady za jej ucieczkę. Mimo to przyjęli córkę z radością. Lecz święto nie trwało długo – **białe smoki** runął na Teryathe jak lodowy kat, porywając mieszkańców i siejąc zniszczenie.

Drużyna nie zawahała się ani chwili. Pościg przez ośnieżone ostępy zakończył się krwawą bitwą – białe smoki padły, a porwani zostali ocaleni. Echo tej bitwy odbija się do dziś wśród szczytów.